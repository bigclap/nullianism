
# Заповіді

1. **НЕ ПОМРИ.**
    *Бо твоя смерть позбавляє тебе можливості пізнавати світ. А пізнання — головна цінність нулліанства.*

2. **НЕ ВБИЙ.**
    *Бо тоді інша людина не зможе прагнути до знання.*

3. **НЕ ДЕЗІНФОРМУЙ.**
    *Сьогодні ти поширюєш хибні переконання, а завтра сам станеш їх жертвою.*

4. **НЕ УНИКАЙ СПРОСТУВАННЯ СВОЇХ ПОГЛЯДІВ.**
    *Визнавай свої помилки і так подавай приклад іншим.*

5. **НЕ СТВОРЮЙ БЕЗЗАПЕРЕЧНИХ АВТОРИТЕТІВ.**
    *Помилятися може кожен.*

6. **НЕ ВИМАГАЙ ВІД ІНШИХ ТОГО, ЧОГО НЕ ВИМАГАЄШ ВІД СЕБЕ.**
    *Виявляй подвійні стандарти свого мислення, щоб ставати кращим.*

7. **НЕ ПЕРЕШКОДЖАЙ ЧУЖОМУ ПІЗНАННЮ.**
    *Хто сам навчився чомусь, можливо, навчить і тебе.*

8. **НЕ СТВОРЮЙ КІЛЬЦЕВОЇ АРГУМЕНТАЦІЇ.**
    *«Біблія завжди права, тому що так сказано в Біблії, а Біблія завжди права». Залиш це іншим релігіям.*
